Xander Koning - 10439099, BIER persoonlijk logboek

di 10-6:

Vandaag hebben we in de brainstorm sessie ideeen kunnen opdoen voor een project. We hebben gekozen
voor het aansturen van robotauto's d.m.v. android telefoons. De auto's rijden op een grid die
bestaat uit QR codes, en de plattegrond moet live op een laptop getoond kunnen worden. De staat van de
Plattegrond wordt d.m.v. bluetooth communicatie van een van de telefoons naar de laptop gestuurd.
Ik heb met Matthijs uitgezocht hoe we hiervoor een GUI in Python kunnen maken, en dit gaan we doen met
Tkinter. Alvast een beginnetje gemaakt hiermee.

wo 11-6:

Bluetooth communicatie uitzoeken. Op internet hebben we niet veel kunnen vinden, samen met Daan heb ik gezocht.
Uiteindelijk hebben we wel iets kunnen vinden, Daan heeft een Macbook met Bluetooth. Maar ikzelf heb 
blijkbaar geen Bluetooth op mijn laptop, waardoor we een probleem hadden vandaag. Matthijs heeft
waarschijnlijk een Bluetooth adapter thuis liggen, dus dan kunnen we hetgeen Daan heeft gevonden, namelijk een
programmaatje in Processing, uitvoeren op Matthijs zijn laptop. Want de Macbook van Daan kan alleen verbinden
met Iphones, Apple en Android over Bluetooth gaan niet goed samen. 

do 12-6:

Vandaag ben ik verder gegaan met de tutorial voor Tkinter volgen, dit resulteerde erin dat ik weet hoe een 
knop in de GUI verbonden kan worden aan een functie. Op deze manier kunnen we het dus bewerkstelligen dat er
een bluetooth verbinding wordt gemaakt met een telefoon. Overgigens zijn we ook gaan kijken naar andere manieren
om de telefoon op de laptop aan te sluiten, namelijk via een serial port. Dit, omdat de library voor bluetooth niet
cross-platform bleek te zijn. Ik heb daarna nog met Daan bij Matthijs, die wat later was
gekeken naar het verbinden met bluetooth, en aan het eind van de dag hadden we het voor elkaar dat er een bluetooth
verbinding was met een server in Python op de laptop en de client op de Android telefoon.

vr 13-6:

Vandaag hebben we niet zoveel kunnen doen, aangezien Daan later was en uiteindelijk niet hoefde te komen. Want we waren rond half 1
alweer weg, Floris, Patrick en Mike konden niet zoveel doen, want de kast met apparatuur was op slot. Wel hebben we het voor elkaar 
gekregen dat er data van de telefoon, in een byte array, gestuurd kan worden naar de laptop, dus dat is wel mooi.
Nu moeten we alleen nog het tegenovergestelde voor elkaar krijgen.

ma 16-6:

Vandaag heb ik met Matthijs proberen voor elkaar te krijgen dat de python server ook berichten naar de android client kan
sturen. Veel verschillende manieren geprobeerd, maar het is vandaag nog niet gelukt.

di 17-6:

Vanochtend had Matthijs het versturen van berichten al snel werkend. Daarna hebben we gezamenlijk besloten dat het beter was om het luisteren 
van de server en het verversen van de GUI in aparte threads te zetten, omdat ze beide constant moeten worden uitgevoerd.
Dat heb ik gedaan en het werkte.

wo 18-6:

Het mogelijk maken dat de GUI kan worden afgesloten voor elkaar krijgen bleek nog best lastig.
Hier ben ik de hele dag mee bezig geweest, maar ook nu geldt: het is nog niet gelukt. Geen ramp.

do 19-6:

Dankzij onze voortgang vandaag is het mogelijk om wat zinnigs naar de app terug te sturen en wat zinnigs te doen met de 
scans van de app. De locatie wordt verstuurd en deze wordt doorgegeven. Alleen wordt de robot nog niet live op die locatie
geprint in de GUI.

vr 20-6:

GUI wordt live ververst. Alleen waren de locaties nog niet overeenkomstig met hoe de heren die zich met de robot bezig houden
het voor ogen hadden... Dit hebben we dus moeten omzetten, maar de positie waar de robot geprint wordt was hierdoor niet meer
precies midden in een vakje.

ma 23-6:

Nu is het mogelijk dat de robots op de juiste plek worden afgebeeld in de GUI. Dit heb ik samen met Daan bewerkstelligd. Eerst in de vorm van een rechthoek, maar nu 
als driehoek. Dit heeft het voordeel dat je de robot zijn richting kan afbeelden op de GUI. Ook kunnen er nu meerdere telefoons met de laptop verbinden, waardoor het
nodig was om meerdere robots tegelijk af te beelden. Daarom heb ik een dictionary gemaakt die de robots bevat met als key het MAC adres van de telefoon en
als value een lijst met de benodigde informatie.

di 24-6:

Het was nog een probleem hoe de GUI ververst werd, dat was namelijk gewoon een GUI die een grid printte met de robot erop.
Maar de GUI moet pas vakjes printen als ze gescand zijn. Dat hebben we vandaag in orde gemaakt. Ook kan je nu bijhouden per vakje of het een eindpunt is of niet.

wo 25-6:

Verschillende robots hebben we vandaag ook verschillende kleuren kunnen geven. Ook hebben we de robots
voor het eerst echt getest op de grond met een 4 bij 4 veld.

do 26-6:

Nu kan je zien of een vakje wat gescand is een eindpunt is, en dat wordt weergegeven d.m.v. een
wit vakje met een rand in de kleur van de overeenkomende robot.
Verder tekst voor op de poster bedacht. En een stuk geschreven van de paper over de GUI.
