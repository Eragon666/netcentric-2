Patrick van der Pal - 6223931
We hebben de groep in twee kleinere groepjes opgedeeld.

Matthijs, Xander en Daan werken aan de python-applicatie op de Laptop waarop
voornamelijk een real-time overzicht van het experiment moet komen.
Floris, Mike en ik werken voornamelijk aan de communicatie tussen de
MBED/Robot, de Mobiele Telefoon aangesloten op de MBED (Slave-App) en de
Mobiele Telefoon aangesloten op de Laptop (Master-App). Deze Master-App moet
uiteindelijk worden samengevoegd aan de python-applicatie van het andere
groepje.

10-06-2014
Plan van aanpak en een globale werkverdeling opgesteld.
 - Zie "Planning.txt", 

11-06-2014
Plan van aanpak voor de Slave-App, waar ik zelf aan werk, gedetailleerder
opgezet. Hierbij moet ook duidelijker worden hoe de communicatie verloopt
tussen de verschillende onderdelen.
 - Zie "Planning - Laptop.txt", "Planning - MBED.txt" en "Planning - Phone.txt"

12-06-2014
Begonnen met het behandelen van de gescande QR-code. [Samen met Mike Trieu]
De verschillende berichten, voornamelijk tussen de Laptop en de Phone, opgezet.
 - Zie "MainActivity.java"

13-06-2014
Naar aanleiding van problemen met het ontvangen en versturen van berichten, heb
ik het plan van aanpak iets aangepast.
 - Zie "Planning - Laptop.txt" en "Planning - Phone.txt"

Dit was een korte dag, omdat Edwin per ongeluk de sleutel mee naar huis had
genomen, waardoor we geen beschikking hadden over ons materiaal.

16-06-2014
Vanochtend ben ik naar de tandarts geweest, dus ik was iets later.
Naar aanleiding van het aanpassen van het plan van aanpak, heb ik de code
aangepast. [Samen met Mike Trieu]
Nu wordt aan de hand van het algoritme de MBED/Robot aangestuurd.
 - Zie "MainActivity.java"

17-06-2014
De demo alvast voorbereiden. De demo zal bestaan uit twee delen. [Samen met
Mike Trieu en Floris Turkenburg]
1. Willekeurig rondrijden door een 3x3 veld.
2. Laten zien dat we posities kunnen afschermen. Dit om botsingen te voorkomen.

Voorlopig moet alleen de MBED/Robot hiervoor gecalibreerd worden.
De calibratie is niet nauwkeurig genoeg waardoor we na overleg met Edwin
besloten om voorlopig geen tijd meer te besteden aan de calibratie.

19-06-2014
Vandaag heb ik een blokschema opgesteld en een uitleg bijgevoegd. Ook hebben
Mike en ik de communicatie tussen de laptop-applicatie en de SlaveApp
toegevoegd. Ook hebben we na een korte demo en een kort overleg met Toto en
Edwin, besloten om te onderzoeken of het mogelijk is om een van de robots om te
dopen naar MasterApp om een hogere stabiliteit te bereiken.

23-06-2014
Vandaag hebben we onderzocht hoe het probleem dat we slechts een robot tegelijk
kunnen verbinden met de MasterApp kunnen oplossen. Drie oplossingen:
   1. De MasterApp op de laptop uitbreiden zodat er twee mobiele apparaten via
      Bluetooth verbonden kunnen worden.
   2. Terug naar het framework en nog een mobiel apparaat tussen de MasterApp
      op de laptop en de SlaveApps op de robot/MBED.
   3. Overstappen van Bluetooth naar WiFi.

Aangezien optie twee en drie waarschijnlijk teveel tijd gaan kosten, gaan we
proberen om optie een nog te implementeren. De onzekerheid ligt in de korte
tijd tot de deadline. Mocht vroeg in het proces blijken dat we inderdaad te
weinig tijd hebben, dan kunnen we eventueel stap twee of stap drie nog
proberen.

[Update] We hebben de eerste optie weten te implementeren. Hiervoor maken we
gebruik van de select.select(). Voor meer informatie over de werking, zie
Mike's logboek (denk ik, hij heeft dit voornamelijk geimplementeerd door middel
van een oude opdracht).

24-06-2014
Vandaag is het zaak om de functies die er voor moeten zorgen dat Robots/MBEDs
niet botsen door locaties op het juiste moment te reserveren en op het juiste
moment ook weer vrij te geven te implementeren. Dit gaan we proberen door de
nieuwe locatie te reserveren op het moment dat de MasterApp de confirmatie naar
de SlaveApp stuurt. Als we de Robots/MBEDs zo calibreren dat het draaien van 90
graden om de eigen as net zo lang duurt als het rijden naar de volgende
locatie, kan op hetzelfde moment de huidige locatie worden vrijgegeven. Mocht
dit niet lukken, dan moeten we het juiste moment van vrijgeven gaan zoeken.
Mogelijk kan dit op het moment dat de QR-code op de volgende locatie gescand
is. Het nadeel van deze methode is dat de oude locatie langer dan daadwerkelijk
nodig is bezet wordt gehouden.

Ook hebben we vandaag het einde geimplementeerd, dit bestaat uit het sturen van
de finalDestination naar de bijbehorende Robot/MBED. De ontvangst van een
finalDestination-message door de SlaveApp was al geimplementeerd.
Ook moest ervoor gezorgd worden dat bij een Disconnect de waardes in de array
OccupiedLocations worden gewijzigd. Als dit niet gebeurt, dan blijft een
locatie onbereikbaar ondanks dat de Robot/MBED als uit de grid is gehaald.
